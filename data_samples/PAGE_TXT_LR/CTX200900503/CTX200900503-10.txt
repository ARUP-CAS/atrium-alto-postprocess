vhodná a mohla tak způsobit omezený charakter některých pozorování. Průzkum též
negativně ovlivnil fakt, že pro hrad není k dispozici žádné geometrovské zaměření (ani
polohopisné, ani výškopisné, ani pohledy). Neproběhla ani archivní rešerše a detailní, pro
tento hrad zcela zásadní, rešerše a rozbor historické ikonografie.

5. METODA VÝZKUMU

Metodou akce byl klasický pochozí komplexní povrchový kastellologický průzkum.

6. ZAMĚŘENÍ

Pro potřeby akce nebylo žádné zaměření prováděno. Hrad nemá k dispozici žádnou
kvalitní měřickou dokuzmentaci (viz hlava 4 této NZ). Na TAB. I. použitý terénní náčrt
pochází z Rožmberský 1995.

7. POPIS TERÉNNÍ SITUACE

Poloha

Ke stavbě hradu byla zvolena skalnatá ostrožna vymezená pravým břehem Mže a od
Plešnice přitékajícím potokem. Poměrně výrazný a dramatický skalní útvar vykazoval táhlý,
původně zjevně ne zcela souvislý, vrchol na jihozápadní straně a tvořil zde lokálně až svislé
skalní stěny. Přístupová komunikace k hradu přicházela po ostrožně od jihovýchodu, další,
zřejmě též historická, Klubem českých turistů silně upravená cesta k předhradí stoupá od Mže
podél východní strany hradu.

10