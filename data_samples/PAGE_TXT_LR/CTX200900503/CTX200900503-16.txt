šikmé špalety směrem k portálu na nádvorní straně. V nároží zmíněné špalety je asi druhotně
použit pískovcový kvádr. Na vnější straně je patrný negativ vytrženého ostění.

Severovýchodní hradba.

Hradba je jako celý hrad vystavěna z lomového řádkového zdiva v pravidelných
rozestupech se zde vyskytují kapsy trámků samonosného lešení, ojediněle i se zbytkem dřeva.
Lépe ji lze dnes studovat v pohledu z nádvoří.
Hradbu v pravé části ve směru od brány zřejmě původně ukončoval ochoz, s jehož
osazením souvisí řada oproti kapsám lešeňovým poněkud větších kapes. Dobíhá zhruba do tří
čtvrtin délky. Ve zbývající čtvrtině směrem k zadnímu paláci pokračuje líc a analogické
kapsy. Zde je pak pozorujeme až poněkud výše, nedobíhají až k paláci a v části pravé, tedy
v oněch třech čtvrtinách, jsou pak součástí patrně o něco mladšího zdiva, dnes částečně
vyspárovaného světlejší maltou v neznámě (nejspíš však subrecentní) době. Tady pak tato
linie kapes (nastojato obdélného obrysu) dobíhá až k objektu brány. Nad touto linií zdivo
pokračuje až k velkému ústupku, který je nejmladší úrovní ochozu. Ze značné části se
dochovala jeho slabší vnější (parapetní) zeď, dnes vykloněná. Proto je přichycena dvěma
ocelovými táhly z doby úprav KČT. Tato zeď středu ve obsahuje velký obdélný otvor. Ve
vnitřním líci této slabší zdi jsou napravo od tohoto otvoru těsně pod úrovni jeho
segmentového záklenku patrny dvě nad sebou ležící řady trámových kapes, zjevně i se zbytky
dřeva. Nalevo od otvoru se pak nachází jedna řada ležící níže. Zdivo zjevně bylo značně
upravováno při posledních úpravách hradu jeho čitelnost z podhledu není ideální.
Vyžadovalo by detailnější průzkum, posléze z lešení.
Pozorování vnějšího líce hradby je

a

možné pouze z velmi šikmého podhledu a je
komplikováno špatnou prostupností prostoru parkánu a vzrostlou vegetací. Ve spodní části

16