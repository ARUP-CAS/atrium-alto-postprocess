Celková situace

Disposice hradu byla dvojdílná. Její čelo zajišťoval mohutný, do skály vysekaný
příkop. Do nevelkého předhradí se vcházelo čtverhrannou, do příkopu mírně vysunutou
věžovitou branou. Předhradí vykazuje lichoběžný obrys a severovýchodním směrem větší šíři,
než jádro. Nejspíše to mohlo souviset s vedením zmíněné boční cesty od Mže. Na jihozápadní
straně dle starších plánků z obrysu předhradí vystupovala čtverhranná stavba, využívající
přirozeného skalního útvaru. Žádné další stopy zástavby dnes nejsou patrné, terénní reliéf je
nepochybně výsledkem úprav KČT.
Zda se před čelem jádra, jemuž dominovala čtverhranná věž na nejvyšším bodu
staveniště, nacházel další příkop, nevíme. Dnes je zde terén v důsledku subrecentních úprav
zásahů zcela rovný.
Jádro obíhal (mimo jihozápadní strany) obdélnou baštou zpevněný parkán. V jeho
špatně prostupné ploše dnes neregistrujeme žádné stopy zástavby. V čele jádra se vedle věže
brány s průjezdem na opatřeným sediliemi skalce tyčila mírně nepravidelná čtverhranná věž.
Před čelo brány byla poměrně výrazně předsunuta. Dle starších plánků se za ní zřejmě
nacházela další stavba. Patrový palác ve tvaru písmene L složitějšího stavebního vývoje zaujal
zadní část jádra. Některé jeho prostory byly klenuty. V patře obsahoval i roubenou komoru.
Severovýchodní stranu nádvoří uzavírala vysoká, prakticky v plné výši dochovaná hradba.
Hradba mezi bočním křídlem paláce a věží se s ohledem na podobu skalního podloží lomila. .

11